Sverigedemokraternas märke
är en blomma, en blåsippa.

Jimmie Åkesson är ledare
för Sverigedemokraterna.

Sverigedemokraterna fick nästan
13 procent av rösterna i valet 2014.
Det är riksdagens tredje största parti.

Partiet är inte med i regeringen.
De andra partierna i riksdagen
vill inte samarbeta
med Sverigedemokraterna.

Sverigedemokraterna startade 1988.
Många av dem som startade partiet
hade tidigare varit med i
rasistiska och nazistiska grupper.
Nazister tycker inte att alla människor
är lika mycket värda.

Nu säger partiledaren Jimmie Åkesson
att nazister inte längre
är välkomna i partiet.

Sverigedemokraterna tycker
att Sverige tar emot
för många invandrare.
Partiet säger att många av problemen
i Sverige beror på invandrarna.

Partiledaren Jimmie Åkesson
har sagt att muslimer
som flyttar hit
är ett hot mot Sverige.

Sverigedemokraterna gillar inte
Europeiska Unionen.
Partiet tycker att EU bestämmer
för mycket över Sverige.

Sverigedemokraterna vill ha
ett nytt avtal med EU.
Det avtalet ska ge tillbaka
makt till svenska politiker.

Partiet tycker också att Sverige
får betala för mycket pengar till EU.